# [Wegstr](https://wegstr.com/) CNC fræsivél

## Að kveikja

Ræsið Wegstr forritið í tölvunni. Ef slökkt er á fræsinum stendur: `Device searching`

Kveikið á vélinni með bláa rofanum ofan á henni.

- Blátt ljós logar stöðugt og í Wegstr forritinu stendur: `Device released`.
- Ýtið á svarta `START` rofann. Nú ætti að standa: `Device ready`.

### Að stilla upp koparplötu

Veljið koparplötu sem hentar í verkefnið. Ef hægt er að nota afganga, gerið það.

Gætið að því að fræsiborðið sé hreint og slétt.

Ef borðið er skítugt eða rákir eru í því, skerið rákirnar af með beittu hnífsblaði og ryksugið öll óhreinindi í burtu. 

Notið klemmurnar til að skrúfa plötuna fasta við borðið. **ATH: Ekki skrúfa fast, það sveigir plötuna og skemmir klemmurnar.**

**Mikilvægt:** Gætið að því að hvíti `Auto level` vírinn með sé tengdur við koparplötuna með krókódílaklemmunni.

### Að skipta um fræsibita

Notið sexkant til að losa litlu skrúfuna á spindlinum. Nauðsynlegt er að halda við bitann svo hann detti ekki niður því þeir skemmast auðveldlega við það. 

Setjið réttan bita í spindilinn, herðið skrúfuna passlega. **Ekki ofherða.**

Gætið að því að í hvert skipti sem skipt er um spindil, þarf að stilla _Z_ ásinn (hæðina).

### Flýtileiðir á lyklaborði

Notið örvatakkana: `← → ↑ ↓` til að færa spindilinn eftir _X & Y_ ásunum. 

Notið `Page Up` og `Page Down` til að færa spindilinn upp og niður.

### Stilla ása (X,Y)

Í byrjun þarf að stilla _X & Y_

Til að stilla _X & Y_ ása, notið lyklaborðið til að staðsetja spindilinn í vinstra neðra horn, miðað við stykkið sem þú ætlar að fræsa og plássið á plötunni. 

Smellið á takkana í _X_ og _Y_ glugganum til að núllstilla staðsetningu. 

#### Sjálfvirk stilling á Z-ás

*Mikilvægt:* `Auto level` vírinn verður að ná tengingu við spindilinn í gegnum koparinn. 

Notaðu `Page Down` til að keyra bitann að koparnum. Um leið og leiðni næst mun spindillinn stoppa og _Z_ gildið núllstillist. 

### Fræsun

Smellið á `G-Code` og veljið verkið. 

**ATH: Ef verkið er úr Carbide Copper þarf að kveikja á spindlinum handvirkt!**

**SPINDLE: ON**

Smellið á `Start`